<p><em>Leid specifieke URLs om naar een nieuwe bestemming binnen of buiten de website. Maak pagina’s bereikbaar via meerdere (en zelfs onbestaande) webadressen.</em></p>

<p>De Redirect paddlet maakt het mogelijk om zowel bestaande als onbestaande URLs om te leiden naar een interne of externe webpagina. Als de bezoeker de omgeleide URL in de webbrowser ingeeft, opent er automatisch een pagina met een ander adres.</p>

<p><strong>Installatie en configuratie</strong></p>
<ul>
  <li>Klik bovenaan op ‘Installeren’.</li>
  <li>Vervolgens verschijnt de configuratiepagina.</li>
  <li>Er zijn twee manieren om de redirect URLs aan te maken in de Paddlet, afhankelijk van het feit of je één of meerdere URLs wilt ingeven.</li>
</ul>

<p><strong>Methode 1: Een of enkele URLs ingeven</strong></p>
<ul>
  <li>Klik op “Nieuwe redirect”.</li>
  <li>Een pop-up kader verschijnt.</li>
  <li>Vul bij “Van (unieke URL)” in welke link er automatisch moet omgeleid worden. Typ hier enkel het subpath in, dat is wat er na de eerste schuine streep (‘/’) staat.</li>
  <li>Vul bij “Doel (redirected URL)” in, welke pagina de bezoeker uiteindelijk moet zien. Als het een interne link is, vul dan enkel het subpath in. Link je naar een externe pagina, geef dan de volledige URL in.</li>
  <li>De redirect status zal standaard op “301 Moved Permanently” staan.</li>
  <li>Klik op “Opslaan”.</li>
</ul>

<p><strong>Methode 2: Vele nieuwe URLs instellen</strong></p>
<ul>
  <li>Klik op ‘Importeer nieuwe redirects’.</li>
  <li>Selecteer een csv-bestand waarin ‘Van’ en ‘Doel’ links zijn opgesomd. (Als je dit bestand nog niet hebt aangemaakt, gebruik dan de template om dit aan te maken. Opgelet: Je mag geen spaties gebruiken bij het opstellen van dit document. Alles moet ook in 1 kolom staan.)</li>
  <li>Klik vervolgens op ‘Importeren’.</li>
  <li>Via deze methode is het enkel mogelijk om nieuwe URLs aan te maken. Het bewerken van bestaande redirected URLs is niet mogelijk. Daarvoor moet je klikken op de editor in de Acties kolom.</li>
</ul>
